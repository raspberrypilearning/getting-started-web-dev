## Woordenlijst voor webontwikkeling

## Webontwikkeling

- Het **World Wide Web** of **web** is een grote verzameling van met elkaar verbonden webpagina's.

- Een **webpagina** is een enkele pagina met inhoud met een webadres of Universal Resource Locator (URL).

- Een **website** is een groep webpagina's met dezelfde domeinnaam.

- Een **domeinnaam** is het deel van een webadres na `http://` of `https://`, bijvoorbeeld `projects.raspberrypi.org`.

- Een **webontwikkelaar** of **front-end ontwikkelaar** is iemand die websites maakt met behulp van HTML, CSS en JavaScript.

### HTML

- De **Hypertext Markup Language (HTML)** taal wordt gebruikt om een webpagina zo te structureren dat een webbrowser (of schermlezer) weet wat er met de inhoud moet gebeuren.

- HTML gebruikt **tags** om inhoud te 'markeren', zodat een webbrowser of schermlezer weet hoe de inhoud moet worden gepresenteerd. Tags beginnen en eindigen met punthaken en de meeste hebben een overeenkomende eindtag. De tags `<h1>` en `</h1>` worden bijvoorbeeld gebruikt om een kop op niveau 1 te beginnen en te beëindigen.

- De verschillende onderdelen van een HTML-pagina worden **elementen** genoemd en bevatten tags. `<h1>De titel</h1>` is een level één koptekst element.

- HTML-elementen kunnen **attributen** hebben die aanvullende informatie verschaffen. Dit voorbeeld `<img src="happy.png" alt="A happy face">` heeft een `src` attribuut met een waarde voor de naam van de afbeelding en een `alt` attribuut met een waarde voor de alternatieve tekst als een afbeelding niet kan worden bekeken.

- Elementen kunnen elementen op **inline** of **block** niveau zijn. Een **inline**-element is een element dat zich in een zin bevindt. Bijvoorbeeld `<strong>` creëert een vetgedrukt stuk tekst. Een **blok** element is een heel blok HTML, zoals een `<section>` of een `<blockquote>`.

### CSS

- De **Cascading Style Sheets (CSS)** taal beschrijft precies hoe een webpagina eruit moet zien.

- Een CSS-bestand bevat een lijst met **regels**.

- Elke regel heeft een lijst van **eigenschappen** met waarden. Bijvoorbeeld `color: teal` stelt de eigenschap kleur in op blauwgroen.

- Elke regel heeft een **selector** die aangeeft op welke HTML-elementen de regel moet worden toegepast. Dit kan de naam zijn van een HTML-element of `.classname` waar 'classname' de naam is van een klasse die kan worden toegepast op HTML-elementen om de stijl te gebruiken.

- Een CSS **class** wordt gebruikt om regels toe te passen op HTML-elementen waarop die klasse is toegepast. Bijvoorbeeld `<section class="primary">` past de primary klasse toe op een sectie-element, wat betekent dat de eigenschappen die in regels met de selector `.primary` zijn gedefinieerd, worden gebruikt.

- Een CSS-bestand wordt vaak een **style sheet** genoemd.

- CSS kan **variabelen** gebruiken om gegevens vast te leggen over zaken die kunnen veranderen, zoals het lettertype en de kleur van de letters. Door variabelen te gebruiken kun je de opmaak van een hele pagina veel sneller wijzigen, omdat je alleen de inhoud van de variabele wijzigt.

- Met CSS kun je **animaties** aanmaken. Dit betekent dat de stijl van een element over een bepaalde tijdperiode van de ene stijl naar de andere verandert. Coole effecten, zoals knipperen, kunnen worden gemaakt met behulp van CSS-animaties.

***

Dit project werd vertaald door vrijwilligers:

Iny van Beuningen
Robert-Jan Kempenaar

Dankzij vrijwilligers kunnen we mensen over de hele wereld de kans geven om in hun eigen taal te leren. Jij kunt ons helpen meer mensen te bereiken door vrijwillig te starten met vertalen - meer informatie op [rpf.io/translate](https://rpf.io/translate).